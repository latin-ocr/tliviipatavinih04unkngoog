1394 ις’ snsmsnsmu

obsequii gloriam quaerunt: mihi conscientia suffecerit, quod et
scribendo ista, studiorum Tuorum commodis, et edendo voluntatis
Tuae significationi, sum obsecutus. Quippe cum ad Historiae
Livianae committendas reliquias, in quibus eo tempore studiose
versabaris, hunc velut tumultuarii operis pontem construxissem,
pro eximia illa Orbique nota bonitate Tua, placere Tibi conatum
meum testata es, ad eum finem, ut, tanquam Tibi profuisset‚·ad
aliorum etiam utilitatem publici juris fieri oportere judicares. Qua
in re nonnullum et prudentiae Tuae et benignitatis specimen visus
sum animadvertere: hujus in eo, quod volebas omnium servire
usibus, quoe proprie in Tuos erant nata; prudentiae‚ quod in recen·
tibus his literarum incrementis, quae Tua opera Tuoque exemplo
septemtrio Tuus feliciter et cupide accipit, provocabas ingenia
diligentiamque hominum, limata et erudita scripta promte edituris
auctoribus, si etiam inculta ista et horrida clementer accepta fuisse
didicissent. Cum igitur videam non eos modo qui Tuum ad obse-
quium nati sunt, sed ex diversissimis hominum atque populorum
generibus permultos, mandata Tua cupidissime suscipere et exequi 3
ego in obediendo segnis sim, qui in tanto fidelissimorum addictissi-
morumque famulorum numero, aut solus, aut inter paucos certe,
peculiari quodam modo me Tuum· esse intelligo? Sum ego quidem
ejusdem, cujus sunt et omnia: nec aliunde veram felicitatem et sine
fine duraturam opperior: neque minores plerumque quam pro tanta
spe animos gero. Sed quantum ad hujus vitae officia pertinet, uti
certissimis, nec Tibi ignotis, argumentis deprehendi, ab eo Tibi
sum donatus. Unde mihi constans certusque vivendi scopus estz
(quem si non, uti vellem deberemque, consequor, sequor certe,) in
iis quorum jussus vetitusve modus est, neminem praeter DRUM,
in arbitr-ariis autem actionibus, neminem praeter Te respicere, idque
maxime conari perficere, quod Tibi maxime placere animadverto.
Atque hoc satis firmum erat obedientiae venerationisque vinculum,
etiamsi praeterea nullis aut virtutibus alliceres animos, aut 'meritis
obligares. Jam vero in utrisque tantum est, ut difficile dictu
sit, plusne ob illas inservire Tibi velim, an ob ista debeam.

Sentio incidisse me in locum. ancipitem, et utrimque perplexum. ·

Sive enim, quod cupio, quodque justum est, dico quae constitui,
Tibi fiam injucundus, quae lubentius virtutem et merita praestas,

· quam audis praestitissez sive aliquid ex ea commemoratione

detraho, detraho aliquid officio meo debitoque, detraho Tuis laudi-

