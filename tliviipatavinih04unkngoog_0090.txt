1470

Diod. Ecl.

l. xxxx.

Plut. in

Pyrrho, c.

⁴9.

Diodor-

Plut.

T. Livii

9. Pyrrhus enim, (ut hujus etiam extra Italiam gesta,
quod eorum temporibus locisque, ad haec negotiis ipsis,
cum Romanis rebus conjunctum est, exponantur,) rebus
apud Syracusanos Leontinosque constitutis, circa eadem
tempora cum exercitu Agrigentum profecturi, in ipso adhuc
itinere occurrentibus nuntiis, ejectum ex urbe praesidium
Punicum acceperat, et Agrigentinos ipsi se suaque omnia
dedere paratos esse. Neque promissis abfuit fides. Ve-
nienti Sosistratus, qui et Syracusas tradiderat, et urbem, et
egregiae juventutis octo peditum millia, octingentos equi-
tes adjungit, copias Epiroticis, quas Pyrrhus addux-
erat, nihilo deteriores. Oppida praeterea triginta, quibus
imperabat Sosistratus, eodem auctore se regis arbitrio
permiserunt. I-Iis ita gestis misit Syracusas, qui telorum
omnis generis copiam, et machinas, quarum in obsidionibus
urbium usus esse posset, subveherent. Nam ad urbes Pu-
nici juris oppugnandas animum adjecerat, parato jam ex-
ercitu triginta millium, praeter equites mille quingentos, et,
quos in Siciliam trajecerat, elephantos.

10. Prima ex his in potestatem venit Heraclea, ubi
Carthaginiensium praesidium fuerat: exhinc Azonas cepit ι
statimque secuti fortunam Selinuntii primum, mox Ha·
licyaei et AEgoetani, deficiendo a Carthaginiensium amici·
tia, compluribus etiam aliis in eo tractu oppidis idem au·
dendi exemplum praebuerunt. Erycinos autem, et auxilio·
rum numerosa manu, et munitionibus loci fidentes, summa
vi expugnare statuit. Instructo igitur exercitu, armatus
ipse, ad moenia procedens, votum Herculi vovit, si dignum
genere suo locoque bellatorem eo die se Graecis ostendisset.
Postquam signum oppugnandi datum, crebroque missilium

jactu propugnatores dimoti locum admovendis muro scalis

fecerunt; primus omnium rex enisus, adversus concurrentes
undique hostes' insigne certamen edidit, alios umbone de-
turbans, alios coedeus gladio, magnitudine vero animi
roborisque cunctos perterrefaciens. Neque magnifica tan·
tum haec ei pugna, sed etiam omni ex parte felix fuit: sine
ullo suo vulnere, magna gloria parta, etiam urbem ipsam
eodem impetu cepit: animatis non minus exemplo regis
ceteris, quam solicitis periculo, et utramque ob causam
summa contentione pugnantibus. sacrificavit deinde

 

