Ll BR! ΧΠ. SUPPLRMBNTUM.

15. ‘ Sed tamen etiam alioquin argumenta magna sunt
et evidentia. Nemo inter nostros ita excellit, ut ei aequo
animo parituri sint ceteri: quae vero sint aemulationis
pericula, quoties acri et potente cum hoste τω est, scitis.
Et quemcumque faceretis imperatorem, vel nimio pacis
studio, vel cupiditate gerendi belli, detrimentum vestris
rebus afferre posset. Taceo adversum Romanos, gentem
armis induratam, nou quolibet duce bellum tuto geri.
Verum enimvero, quemadmodum nemo dubitat, virtute et
consilio militari ante Pyrrhum nemo est. Sed venire

1429

forsitan nolet. Immo vero, quia rerum gerendarum cu· Plut. in
pidissimus bellum in praesentia nullum aliud habet, non P7“¹¹⁰’²⁵·

modo veniet ipse lubenter, sed etiam adducet copias
validas et proeliorum non rudes. Et ne ab ipso libertati
nostrae metuamus, iis cum eo conditionibus transigetur,
quibus respublica in tuto sit. Hac ratione fiet, ut bona
cum spe sumere bellum, et vel impetrare pacem commo-
dam, vel etiam dare gloriosam possimus: quanquam hoc
potius eventurum non improbae spei est, ut prius Romani
nobiscum aequis legibus transigant, quam hoc rerum statu
Pyrrhum accipiant in Italiam, qui quondam ex eadem
Epiro minoris aliquanto gloriae potentiaeque regem timu-
erunt!

16. Hoc consilium non eo tantum vicit, quod publicae
salutis viam haud aspernandam aperuisse videbatur; sed
etiam contrarias in opiniones divisa concione, cum neutra
pars, obsistente altera, pertendere posset, quod proximum
erat, sententiam, quae media quodammodo videbatur, uni·
versi praetulerunt. Ferunt, vulgato per civitatem rumore,
decretum de Pyrrho acciendo factum esse, Metonem quen-
dam, bominem frugi, sumta corona marcida et facula,
ebriorum more, cum tibicina theatrum intravisse t populum
Tarentinum, solita lascivia, jussisse, ⁶ ut progressi in me-
dium, ille voce, muliercula tibia canerent? Tum Meto-
nem, facto silentiO, dixisse: ‘ Bene facitis, Tarentini, quod
nltandi canendique copiam praestatis quibus libet: nam
Pyrrho in urbem admisso vix erit, ut liceat amplius nostro
nobis arbitratu vivere.' Moto ad haec populo, atque orto
murmure, veriti qui auctores injuriarum adversus Romanos

Plut. in
Pyrrho, 26.

